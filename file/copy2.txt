สัญญาเช่าเครื่องถ่ายเอกสาร

				                                                                 		 วันที่   01 กันยายน 2564
						   	                 สัญญาเลขที่  HP-65/003

	สัญญาฉบับนี้ทำขึ้นระหว่าง บริษัท   มหาจำเริญ   จำกัด  สำนักงานใหญ่ตั้งอยู่เลขที่ 52/150 ซอยกรุงเทพกรีฑา 15 แขวงทับช้าง เขตสะพานสูง กรุงเทพมหานคร 10250 ซึ่งต่อไปในสัญญานี้จะเรียกว่า " ผู้ให้เช่า "   ฝ่ายหนึ่ง กับ   บริษัท  ดิ ไอคอนสยาม ซูเปอร์ลักซ์ เรสซิเดนซ์ คอร์ปอเรชั่น จำกัด   ตั้งอยู่เลขที่   695  ซอยสุขุมวิท  50 ถนนสุขุมวิท  แขวงพระโขนง  เขตคลองเตย  กรุงเทพมหานคร  สำนักงานใหญ่   ซึ่งต่อไปนี้ในสัญญานี้จะเรียกว่า “ผู้เช่า” อีกฝ่ายหนึ่งทั้งสองฝ่ายตกลงกันมีข้อความ   ดังต่อไปนี้

ผู้ให้เช่าตกลงให้เช่าและผู้เช่าตกลงเช่าเครื่อง ถ่ายเอกสาร   จำนวน       1       เครื่อง
เครื่องรุ่น : HP Color LaserJet MFPE77830dn PRINTER / SCANNER NETWORK
หมายเลขเครื่อง : CNB8K7P11M
จำนวน : 1
สถานที่ตั้ง : ตึก ดิ ไอคอนสยาม ชั้น 2



    
        ( หมายเลขเครื่องนี้อาจเปลี่ยนแปลงได้  ตามเงื่อนไขของสัญญานี้ในข้อ 12 )  พร้อมทั้งอุปกรณ์ดังมีรายการ   ดังต่อไปนี้
ตู้รองเครื่อง	จำนวน	     -	ตู้

สัญญานี้มีผลบังคับใช้เป็นเวลา   9  เดือน  ตั้งแต่  วันที่  01  กันยายน  2564  จนถึง  วันที่  31  พฤษภาคม  2565

ผู้เช่าตกลงจะชำระค่าเช่าให้แก่ผู้ให้เช่าตามจำนวนดังต่อไปนี้
ค่าเช่าเครื่องเดือนละ 	  1,500.00     บาท  (โดยราคาดังกล่าวเป็นราคาไม่รวมภาษีมูลค่าเพิ่ม)
ค่าอุปกรณ์เสริม
Fax         = 	              -           	บาท / เดือน
Printer    =	              -           	บาท / เดือน
ค่ามิเตอร์ คิดตามจำนวนที่มิเตอร์เครื่องนั้นใช้ไปในแต่ละเดือน  โดยคำนวณมิเตอร์ตามอัตราดังต่อไปนี้
คิดอัตราค่าบริการ ถ่ายเอกสาร ขาว-ดำ (A4),(A3) สำเนาละ  0.30  บาท
คิดอัตราค่าบริการ ถ่ายเอกสาร สี (A4),(A3)  สำเนาละ  3.00  บาท
                                         หมายเหตุ : ราคาข้างต้นนี้ยังไม่รวมภาษีมูลค่าเพิ่ม
			             ผู้เช่าสามารถเพิ่มหรือลดระยะเวลาการเช่าได้ภายใน 30 วัน
หักค่ากระดาษเสียให้ฟรีกับผู้เช่า 	   2	     % ของอัตราการใช้ในเดือนนั้นๆ


ค่าเงินประกันความเสียหาย 	        -	        บาท ( ราคานี้ยังไม่รวมภาษีมูลค่าเพิ่ม )                                         เมื่อครบกำหนดสัญญาแล้วหากไม่ปรากฏว่า  ผู้เช่ามียอดค้างชำระค่าใช้จ่ายใด ๆ  แก่ผู้ให้เช่าผู้ให้เช่าจะ
คืนเงินประกันความเสียหายให้แก่ผู้เช่า

4.     ผู้เช่าจะต้องจัดหาบริเวณที่จะใช้ติดตั้งเครื่องที่เหมาะสม  รวมทั้งทางเข้าออกที่จะใช้สำหรับการติดตั้งเครื่อง
และจัดหากำลังไฟฟ้าที่เพียงพอสำหรับการใช้เครื่อง

5.     ผู้เช่าจะเป็นผู้ออกค่าใช้จ่ายในกรณีที่จะต้องมีการตกแต่ง  หรือติดตั้งเป็นพิเศษกว่าปกติหรือมีความจำเป็น
ต้องเคลื่อนย้ายเครื่องในภายหลัง

6.     ผู้ให้เช่าจะฝึกเจ้าหน้าที่ ของผู้เช่าให้รู้จักวิธีใช้เครื่อง  โดยผู้เช่าจะจัดหาพนักงานที่เหมาะสมเข้ารับการฝึก

7.     ผู้ให้เช่าจะเป็นผู้จัดการดูแลให้เครื่องอยู่ในสภาพที่ใช้งานได้ดีและจะตรวจสอบปรับเครื่องเปลี่ยนชิ้นส่วน
และซ่อมแซมเครื่อง  ตามมาตรฐานที่ผู้ให้เช่ากำหนดไว้โดยไม่คิดค่าบริการใด ๆ

8.     ผู้ให้เช่าจะจัดให้มีบริการเกี่ยวกับเครื่อง  ตลอดระยะเวลาทำงานตามปกติของผู้ให้เช่า หากผู้เช่าขอให้มี
บริการ นอกเวลาดังกล่าวแล้ว ผู้เช่าจะจ่ายค่าบริการแก่ผู้ให้เช่าตามที่ผู้ให้เช่ากำหนด

9.     ผู้ให้เช่าจะจัดให้มีการบริการในด้านการบำรุงรักษาเครื่อง  การตรวจสอบเครื่อง  การเปลี่ยนชิ้นส่วน
รวมทั้ง วัสดุที่ใช้สิ้นเปลืองทุกชนิด  เช่น ลูกโม่ถ่ายภาพ, ผงหมึก, ผงประจุภาพ, น้ำมันหล่อลื่นและแผ่น
สักหลาดโดยจะไม่คิดค่าบริการใด ๆ ทั้งสิ้น  ยกเว้นกระดาษ

10.    ผู้เช่าจะยินยอมให้ผู้ให้เช่า หรือตัวแทนของผู้ให้เช่าเข้าไปในอาคาร หรือสถานที่ของผู้เช่าที่เครื่องตั้งเพื่อให้                     บริการตรวจสอบและบำรุงรักษาเครื่องในระหว่างเวลาทำงานปกติของผู้เช่า

11.   ผู้เช่าจะ ไม่ทำการแก้ไข หรือดัดแปลงเครื่อง รวมทั้งไม่เคลื่อนย้ายเครื่องจากที่ติดตั้งเครื่อง ดังที่ระบุไว้ใน
ข้อ 1.  โดยปราศจากความยินยอมเป็นหนังสือล่วงหน้าจากผู้ให้เช่า และผู้เช่าจะต้องจ่ายค่าซ่อมหรือ
ค่าเปลี่ยนชิ้นส่วน หากเกิดความชำรุดเสียหายแก่เครื่อง  อันเนื่องจากการกระทำโดยจงใจ หรือประมาท
เลินเล่อของผู้เช่าหรือลูกจ้างของผู้เช่า  หรือตัวแทนของผู้เช่าหรือบุคคลอื่นใด

12.   เครื่องยังคงเป็นทรัพย์สินของผู้ให้เช่าซึ่งผู้ให้เช่าอาจจัดส่งเครื่องใหม่   หรือเครื่องที่ปรับสภาพแล้วมาแทน
ก็ได้ตามที่ผู้ให้เช่าจะเห็นสมควร ทั้งนี้ในการเปลี่ยนเครื่องแต่ละครั้งผู้ให้เช่าจะมีใบติดตั้งเครื่องซึ่งจะระบุถึง
หมายเลขของเครื่องที่นำมาแทนและเครื่องที่นำกลับคืนไปนั้น

13.   ผู้ให้เช่าจะจัดให้มีการประกันวินาศภัยเครื่องในแบบมาตรฐานสำหรับภัยทุกชนิด

14.   เมื่อสัญญาเช่าสิ้นสุดลง ผู้เช่าจะต้องคืนเครื่องพร้อมทั้งอุปกรณ์ให้แก่ผู้รับมอบอำนาจจากผู้ให้เช่าเท่านั้น  ผู้เช่า
จะพ้นความรับผิดชอบในการส่งมอบเครื่องและอุปกรณ์คืนต่อเมื่อได้รับหลักฐานการรับเครื่องครบถ้วนแล้ว

15.   ผู้เช่าจะไม่ให้เช่าช่วงหรือโอนสิทธิตามสัญญานี้ให้แก่ผู้อื่น  เว้นแต่จะได้รับความยินยอมเป็นหนังสือ
        ล่วงหน้าจากผู้ให้เช่า

16.   ผู้ให้เช่าจะจัดส่งใบแจ้งหนี้แสดงจำนวนค่าเช่าเครื่อง ค่าเช่าที่คิดตามจำนวนที่ถ่ายเอกสารและค่าบริการอื่น ๆ 
(ถ้ามี)  แก่ผู้เช่าเป็นรายเดือน  เมื่อได้รับใบแจ้งหนี้แล้ว  ผู้เช่าจะต้องชำระเงินตามใบแจ้งหนี้นี้  ภายใน  30  วัน 
นับแต่วันที่ได้รับใบแจ้งหนี้

17.   ถ้าผู้เช่าผิดนัดไม่ชำระค่าเช่าเดือนใดเดือนหนึ่ง หรือประพฤติผิดสัญญาข้อใดข้อหนึ่งหรือไม่ปฏิบัติตามหน้าที่
ของผู้เช่าตามที่กฎหมายกำหนดให้ถือว่าผู้เช่าผิดสัญญาและผู้ให้เช่ามีสิทธิบอกเลิกสัญญาเช่า โดยให้สัญญาเช่า 
สิ้นสุดลงทันทีก็ได้  และมีสิทธิที่จะเข้ายึดครองเครื่อง   และนำกลับคืนมาได้ทันที รวมทั้งมีสิทธิปรับผู้เช่าเป็น                   จำนวนเงินเท่ากับที่กำหนดไว้ในข้อ 19.

18.   เมื่อสัญญาเช่าฉบับนี้สิ้นสุดลงไม่ว่าด้วยเหตุใดๆ ก็ตามผู้เช่ายินยอมให้ผู้ให้เช่าหรือตัวแทนของผู้ให้เช่าเข้าไป   
ในอาคารหรือสถานที่ใด ๆ  ของผู้เช่าที่เครื่องตั้งอยู่  เพื่อเข้าครอบครองเครื่องคืนมา

19.   สัญญานี้มีผลผูกพันคู่สัญญาทั้งสองฝ่ายจนกว่าจะครบกำหนดการเช่า หากผู้เช่าบอกเลิกสัญญาก่อนครบกำหนด
ระยะเวลาตามสัญญานี้ โดยผู้ให้เช่ามิได้ผิดสัญญา ผู้เช่าจะต้องชำระค่าปรับให้แก่ผู้ให้เช่าภายใน 30 วันนับแต่วันที่มีการบอกเลิกสัญญา เป็นเงินงวดเดียวเท่ากับจำนวนเงินค่าเช่าที่คงเหลือทั้งหมด และต้องชำระเงินที่ถึงกำหนดชำระรวมทั้งค่าเสียหายที่เกิดขึ้นแก่ผู้ให้เช่าด้วย

20.   เมื่อสัญญานี้ครบกำหนดแล้ว หากไม่มีคู่สัญญาฝ่ายใดฝ่ายหนึ่งบอกเลิกสัญญา โดยบอกกล่าวเป็นหนังสือล่วง
หน้าไม่น้อยกว่า 30 วัน ก่อนวันครบกำหนด  ให้ถือว่าสัญญานี้มีผลใช้บังคับไปอีกคราวละ 1 ปี โดยให้เงื่อนไขเป็นไปตามสัญญาเดิม เว้นแต่ในส่วนของค่าเช่า ซึ่งผู้ให้เช่าทรงสิทธ์ที่จะเปลี่ยนแปลงค่าเช่าได้ตามสมควร










สัญญาดังกล่าวนี้ทำขึ้นเป็นสองฉบับ มีข้อความถูกต้องอย่างเดียวกัน คู่สัญญาทั้งสองฝ่ายได้อ่านและเข้าใจข้อความในสัญญานี้ดีแล้ว  และรับรองว่าถูกต้องตามความประสงค์ของทั้งสองฝ่าย  จึงได้ลงนามไว้ต่อหน้าพยาน

เมื่อวันที่  ………………………………..


                                                                                                                                 
ลงชื่อ 					ผู้ให้เช่า  		ลงชื่อ 		        	        		ผู้เช่า
ชื่อ (ตัวพิมพ์)    (นายภราดร กลางประพันธ์)                                    ชื่อ (ตัวพิมพ์) (………………………………………..)          
ตำแหน่ง                     กรรมการ                                                          ตำแหน่ง.......................................................................      


ลงชื่อ 					พยาน  		ลงชื่อ 		        	        		พยาน
ชื่อ (ตัวพิมพ์)           (นายอยุทธ์  เหลียง)			ชื่อ (ตัวพิมพ์) (..............................................................)          
ตำแหน่ง                      พนักงานขาย				 ตำแหน่ง........................................................................
